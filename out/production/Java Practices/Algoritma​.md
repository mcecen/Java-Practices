## Algoritma Nedir? ​

Bir sorunu çözmek veya belirlenmiş bir amaca ulaşmak için tasarlanan yola, takip edilen işlem basamaklarına algoritma denir.​

Algoritmalar açıkça belirtilmiş bir başlangıcı ve  sonu olan işlemler kümesidir. Amaca ulaşmak için işlenecek çözüm yolları ve sıralamaları belirlenir ve algoritma bu sırayı takip ederek en mantıklı çözüme ulaşır.​
​

### Algoritma Niçin Kullanılır? Ne İşe yarar?​

Algoritma matematikte bir sonuca ulaşmak için takip edilmesi gereken işlem basamaklarını belirlemede kullanılır. Örneğin, 3 ve 5 sayılarının ortalamasını bulmak istediğinizde önce (3+5) işlemini yaptıktan sonra sırada “çıkan sonuç/2” işlemini yapmanız gerekmektedir.​

Bilgisayar biliminde algoritmalar yazılımdaki her yerdeler.​

Örneklendirecek olursak, bilgisayarda offline olarak yapılan tüm işlemler, oynanan oyunlar, çalıştırılan programlar, web siteleri, mobil uygulamalar, robotlar… Kısacası sanal ortamdaki her işlem algoritmalar ile gerçekleşiyor. Gelin beraber algoritma ile programlama arasındaki bağlantıyı inceleyelim.​
​

### Algoritma ve Programlama Bağlantısı​

Tüm programlama dillerinin temelinde algoritma vardır. Algoritmalar, programlama dillerinin vasıtasıyla uygulanabilirler.​

Programda kullanılan dil ve kullanım alanı ne olursa olsun algoritması olmayan bir program yoktur. Programda bir algoritmanın işlemesi için dışarıdan gelen tüm girdiler “değişken” olarak tanımlanır. Algoritmadaki döngüler ve işlemler, bu değişkenler üzerinden gerçekleşir.​
​

### Akış Diyagramları – Şemaları​

Her algoritma kağıt halinde yazılabilecek şekilde basit olmalıdır. Algoritmalar metin olarak düz yazı ile veya akış diyagramları ile gösterilebilirler.​

Akış diyagramları, algoritmanın işleyişini neden-sonuç ilişkisini göstererek sırayla aktarılmasını sağlar.​
​

<img width="452" alt="Screen Shot 2022-03-16 at 15 57 02" src="https://user-images.githubusercontent.com/48391281/158594856-1574418e-a583-4ede-83c6-da2e12157a5a.png">
